# Kvalitatívna analýza rizík

## Pravdepodobnosť

| Úroveň | Popis |
|--------|-------|
| **Veľmi vysoká** | Je takmer isté, že v stanovenom čase nastane naplnenie scenára rizika, pretože existujú súvisiace zneužiteľné zraniteľnosti a nie sú zavedené žiadne bezpečnostné opatrenia na ochranu |
| **Vysoká** | Je pravdepodobné, že v stanovenom čase nastane naplnenie scenára rizika, pretože existujú súvisiace zneužiteľné zraniteľnosti a zavedené bezpečnostné opatrenia sú neefektívne alebo zastarané |
| **Stredná** | Je potenciálne možné, že v stanovenom čase nastane naplnenie scenára rizika, pretože existujú zneužiteľné zraniteľnosti a zavedené bezpečnostné opatrenia by mohli byť vylepšené |
| **Nízka** | Je nepravdepodobné, že v stanovenom čase nastane naplnenie scenára rizika, pretože súvisiace zraniteľnosti boli pokryté vhodnými bezpečnostnými opatreniami |
| **Veľmi nízka** | Je vysoko nepravdepodobné, že by v stanovenom čase malo nastať naplnenie scenára rizika, pretože súvisiace zraniteľnosti boli pokryté efektívnymi bezpečnostnými opatreniami |

## Dopad

| Úroveň | Popis |
|--------|-------|
| **Katastrofický** | Zásadné ohrozenie výkonu a funkčnosti primárnych procesov, kľúčových aktív; v extrémnom prípade ohrozenie bezpečnosti až existencie kritických aktív vo veľkom rozsahu, resp. celej organizácie |
| **Závažný** | Prerušenie výkonu určitej konkrétnej služby alebo spôsobenie preukázateľného narušenia bezpečnosti, výdavky na riešenie bezpečnostného incidentu, zvýšené nároky na použitie mimoriadnych personálnych a finančných zdrojov na odstránenie dôsledkov, resp. prerušenie stredne významných činností |
| **Stredný** | Dopad neakceptovateľného charakteru, ktorý nie je zvládnuteľný v rámci plnenia bežných pracovných povinností a generuje mimoriadne personálne a finančné nároky (napr. zapojenie externých špecialistov a zdroje nad rámec bežného rozpočtu) |
| **Malý** | Dopad neakceptovateľného charakteru, ktorý však môže byť zvládnutý v rámci plnenia bežných pracovných povinností s minimálnymi personálnymi a finančnými nárokmi |
| **Zanedbateľný** | Dopad akceptovateľného charakteru, ktorý môže byť zvládnutý v rámci plnenia bežných pracovných povinností bez potreby dodatočných zdrojov na odstránenie dôsledkov |

## Matica rizík (Pravdepodobnosť vs. Dopad)

| Pravdepodobnosť / Následok | Zanedbateľný | Malý | Stredný | Závažný | Katastrofický |
|-----------------------------|--------------|------|---------|---------|---------------|
| **Veľmi vysoká** | Stredné | Stredné | Vysoké | Veľmi vysoké | Veľmi vysoké |
| **Vysoká** | Nízke | Stredné | Vysoké | Vysoké | Veľmi vysoké |
| **Stredná** | Nízke | Stredné | Stredné | Vysoké | Vysoké |
| **Nízka** | Veľmi nízke | Nízke | Stredné | Stredné | Stredné |
| **Veľmi nízka** | Veľmi nízke | Veľmi nízke | Nízke | Nízke | Stredné |

## Úrovne závažnosti rizík

| Úroveň | Slovný opis závažnosti |
|--------|------------------------|
| **Veľmi vysoké** | Riziko bezprostredne a závažne ohrozuje primárne aktíva, bezpečnosť organizácie, resp. kritického procesu, alebo systému (typicky prekročenie stanoveného limitu tolerancie rizika, katastrofálna finančná strata alebo škoda na majetku, následky na zdravie a život, na životné prostredie, atď.) |
| **Vysoké** | Riziko závažne ohrozuje primárne aktíva, bezpečnosť organizácie resp. kritického procesu, alebo systému |
| **Stredné** | Riziko potenciálne ohrozuje primárne aktíva, bezpečnosť organizácie resp. kritického procesu, alebo systému |
| **Nízke** | Riziko neohrozuje primárne aktíva, ohrozuje výkon niektorých podporných procesov, kritické procesy, alebo systémy však nie sú rizikom ohrozené |
| **Veľmi nízke** | Riziko neohrozuje primárne aktíva, výkon procesov a prevádzka systémov nie sú rizikom ohrozené |